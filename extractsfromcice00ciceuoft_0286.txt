266 EXTRACTS FROM CICERO. Sect. v.

elegans, tam elaboratum, quisquam non modo privatus, sed
populus potius haberet, quarn homo elegantissimus atque
eruditissimus Verres? nimirum contra dici nihil potest.
Nostrum enim unus quisque, qui tam beati quam iste est
non sumus, tam delicati esse non possumus, si quando
aliquid istiusmodi videre volet, eat ad aedem Felicitatis, ad
monumentum Catuli, in porticum Metelli; det operam, ut
admittatur in alicuius istorum Tusculanum 3 spectet forum
ornatum, si quid iste suorum aedilibus commodarit: Verres
haec habeat domi? Verres ornamentis fanorum atque oppi-
dorum habeat plenam domum, villas refertas? Etiamne huius
operarii studia ac delicias, iudices, perferetis? qui ita natus
est, ita educatus, ita factus et animo et corpore, ut multo
appositior ad ferenda, quam ad auferenda signa esse vide-
atur. Atque haec Sappho sublata quantum desiderium sui
reliquerit, dici vix potest. Nam quum ipsa fuit egregie facta,
tum epigramma Graecum pernobile incisum habuit in basi,
quod iste eruditus homo et Graeculus, qui haec subtiliter
iudicat, qui solus intelligit, si unam litteram Graecam scisset,
certe non sustulisset. Nunc enim quod inscriptum est inani
in basi declarat quid fuerit, et id ablatum indicat.

7. Quid? signum Paeanis ex aede Aesculapii praeclare
factum, sacrum ac religiosum, non sustulisti? quod omnes
propter pulchritudinem visere, propter religionem colere so-
lebant. Quid? ex aede Liberi simulacrum Aristaei non tuo
imperio palam ablatum est? Quid? ex aede lovis religio-
sissimum simulacrum Iovis Imperatoris, quem Graeci Οίὲριον
nominant, pulcherrime sactum, nonne abstulisti? Quid? ex
aede Liberae parvum illud caput pulcherrimum, quod visere
solebamus, num dubitasti tollere? Atque ille Paean sacrificiis
anniversariis simul cum Aesculapio apud illos colebatur;
Aristaeus, qui, ut Graeci ferunt, Liberi filius, inventor olei
esse dicitur, una cum Libero patre apud illos eodem erat
in templo consecratus. Iovem autem imperatorem quanto

145

150

160

165

170

175

