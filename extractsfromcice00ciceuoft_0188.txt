168 EXTRACTS FRoM crcERo. sm. rv.

vorant, alia mandunt. Atque etiam aliorum ea est humilitas, 90

ut cibum terrestrem rostris facile contingant. Quae autem
altiora sunt, ut anseres, ut cygni, ut grues, ut cameli, adiu-
vantur proceritate collorum. Manus etiam data elephantis,
quia propter magnitudinem corporis difficiles aditus habebant
ad pastum.

5. At quibus bestiis erat is cibus ut alius generis bestiis
vescerentur aut vires natura dedit aut celeritatem. Data est
quibusdam etiam machinatio quaedam atque sollertia: ut in
araneolis aliae quasi rete texunt, ut, si quid inhaeserit, con-
ficiant: aliae autern ex inopinato observant et, si quid incidit,
arripiunt, idque consumunt. Pinna vero, (sic enim Graece*
dicitur,) duabus grandibus patula conchis, cum parva squilla
quasi societatem coit comparandi cibi : itaque quum pisciculi
parvi in concham hiantem innataverunt‚ turn admonita squillae
pinna morsu comprimit conchas. Sic dissimillimis bestiolis
communiter cibus quaeritur. In quo admirandum est, con-
gressune aliquo inter se, an iam inde ab ortu natura ipsa
congregatae sint. Est etiam admiratio nonnulla in bestiis
aquatilibus iis, quae gignuntur in terra: veluti crocodili
fluviatilesque testudines quaedamque serpentes ortae extra
aquam, simul ac primum niti possunt, aquam persequuntur.
Quin etiam anatum ova gallinis saepe supponimus; e quibus
pulli orti primum aluntur ab his, uta matribus, a quibus exclusi
fotique sunt; deinde eas relinquunt, et effugiunt sequentes,
quum primum aquam, quasi naturalem domum, videre potu-
erunt. Tantam ingenuit animantibus conservandi sui natura
custodiam.

6. Legi etiam scriptum esse avem quamdam, quae pla-
talea nominaretur; eam sibi cibum quaerere advolantem ad
eas aves, quae se in mari mergerent; quae quum emersissent
piscemque cepissent, usque eo premere earum capita mor-
dicus, dum illae captum amitterent, in quod ipsa invaderet.
Eademque haec avis scribitur conchis se solere complere

95

100

105

1¹0

115

120

