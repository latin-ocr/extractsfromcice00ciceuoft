2 56 EXTRACTS FROM CICERO. sect. v.

non hostium adventu necopinato neque repentino praedonum
impetu; sed ex domo atque cohorte praetoria manum fugi-
tivorum instructam armatamque venisse. Nemo Agrigenti
neque aetate tam affecta neque viribus tam infirmis fuit, qui
non illa nocte eo nuntio excitatus surrexerit, telumque, quod 20
cuique fors offerebat, arripuerit. Itaque brevi ternpore ad
fanum ex urbe tota concurritur. Hora amplius iam in demo-
liendo signo permulti homines moliebantur: illud interea
nulla lababat ex parte ; quum alii vectibus subiectis cona-
rentur commovere, alii deligatum omnibus membris rapere ²5
ad se funibus. Repente Agrigentini concurrunt: fit magna
lapidatio: dant sese in fugam istius praeclari imperatoris
nocturni milites. Duo tamen sigilla perparvula tollunt, ne
omnino inanes ad istum praedonem religionum reverterentur.
Numquam tam male est Siculis, quin aliquid facete et com· 30
mode dicant: velut in hac re aiebant, in labores Herculis
non minus hunc immanissimum Verrem, quam illurn aprum
Erymanthium referri oportere.

2. Hanc virtutem Agrigentinorum imitati sunt Assorini
postea, viri sortes et fideles, sed nequaquam ex tam ampla 35
neque tam ex nobili civitate. Chrysas est amnis, qui per
Assorinorum agros fluit: is apud illos habetur deus et reli-
gione maxima colitur. Fanum eius est in agro propter
ipsam viam, qua Assoro itur Hennam. In eo Chrysae est
simulacrum, praeclare factum e marmore. Id iste poscere 40
Assorinos propter singularem eius fani religionem non ausus
est: Tlepolemo dat Hieronique negotium. Illi noctu facta
manu armataque veniunt: fores aedis effringunt: aeditui
custodesque mature sentiunt: signum, quod erat notum vici-
nitati, buccina datur: homines ex agris concurrunt: eiicitur 45
fugaturque Tlepolemus: neque quidquam ex fano Chrysae
praeter unum perparvulum signum ex aere desideratum est.

3. Matris magnae fanum apud Enguinos est. In hoc
fano loricas galeasque aeneas, caelatas opere Corinthio,

