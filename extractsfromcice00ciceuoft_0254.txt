234 EXTRACTS FROM CICERO. Sect. V.

libidini suae: mane Kalendis Decembr. ut edixerat, Sthe-
nium citari iubet. Si abs te istam rem parens tuus alicuius
amici rogatu benignitate aut ambitione adductus petisset,
gravissima tamen apud te voluntas patris esse debuisset,
quum vero abs te tui capitis causa peteret hominesque certos 170
domo misisset, hique eo tempore ad te venissent, quum tibi
in integro tota res esset, ne tum quidem te potuit, si non
pietatis, at salutis tuae ratio ad officium sanitatemque redu-
cere? Citat reum: non respondet. Citat accusatorem:
(attendite, quaeso, iudices: videte, quanto opere istius amen· 175
tiae fortuna ipsa adversata sit, et simul videte, quis Sthenii
causam casus adiuverit z) citatus accusator, M. Pacilius,
nescio quo casu, non respondit, non affuit. Si praesens
Sthenius reus esset faetus: si manifesto in maleficio tene-
retur; tamen, quum accusator non adesset, Sthenium con· 180
demnari non oporteret. Etenim, si posset reus absente accu-
satore condemnari, non ego a Vibone Veliam parvulo navigio
inter fugitivorum ac praedonum ac tua tela venissem, quo
tempore omnis illa mea festinatio fuit cum periculo capitis
ob eam causam, ne tu ex reis eximerere, si ego ad diem non 185
affuissem. Quod igitur tibi erat in tuo iudicio optatissimum,
me, quum citatus esseni, non adesse, cur Sthenio non pu-
tasti prodesse oportere, quum eius accusator non affuisset?
Itaque fecit, ut exitus principio simillimus reperiretur: quem
absentem reum fecerat, eum absente accusatore condemnat. ¹90

4. T he Story of Caius Heius.

1. C. Heius est Mamertinus (omnes hoc mihi, qui Mes-
sanam accesserunt, facile concedent) omnibus rebus in illa.
civitate ornatissimus. Huius domus est vel optima Mes-
sanae, notissima quidem certe, et nostris hominibus apertis-
sima maximeque hospitalis. Ea domus ante adventum istius 5
sic ornata fuit, ut urbi quoque esset ornamento. Nam ipsa

