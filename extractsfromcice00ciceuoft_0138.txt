113 EXTRACTS FROM CICERO. sect. 111.

C H A P. ΙΙΙ.

1. Nihil fere quondam maioris rei nisi auspicato ne pri-
vatim quidem gerebatur: quod etiam nunc nuptiarum aus-
pices declarant, qui, re omissa, nomen tantum tenent. Nam
ut nunc extis, (quamquam id ipsum aliquanto minus, quam
olim,) sic tum avibus magnae res impetriri solebant. Itaque, 5
sinistra dum non exquirimus, in dira et in vitiosa incurrimus.
Ut P. Claudius, Appii Caeci filius, eiusque collega, L. Iunius,
classes maximas perdiderunt, quum vitio navigassent. Quod
eodem modo evenit Agamemnoni: qui, quum Achivi coe-
pissent 10

Inter sese strepere, aperteque artem obterere extispicum:
Solvere imperat seeundo rumore adversaque avi.

2. Sed quid vetera? M. Crasso quid acciderit, videmus,
dirarum obnuntiatione neglecta. In quo Appius, collega
tuus, bonus augur, ut ex te audire soleo, non satis scienter 15
virum bonum et civem egregium censor C. Ateium notavit,
quod ementitum auspicia subscripserit. Esto: fuerit hoc
censoris, si iudicabat ementitum. At illud minime auguris,
quod ascripsit, ob eam causam populum Romanum cala-
mitatem maximam cepisse. Si enim ea causa calamitatis 20
fuit, non in eo est culpa qui obnuntiavit, sed in eo qui non
paruit. Veram enim fuisse obnuntiationem‚ ut ait idem augur
et censor, exitus approbavit:- quae si falsa fuisset, nullam
afferre potuisset causam calamitatis. Etenim dirae, sicut
cetera auspicia, ut omina, ut signa, non causas afferunt cur ²5
quid eveniat, sed nuntiant ventura nisi provideris. Non
igitur obnuntiatio Ateii causam finxit calamitatis, sed signo
obiecto monuit Crassum, quid eventurum esset nisi cavisset.
Ita aut illa obnuntiatio nihil valuit, aut si, ut Appius iudicat,

