80

90

95

100

¹05

110

sect. 111. SCIPIO'S DREAM. 13 3

in hoc templo medium vides, quae terra dicitur: hisque
animus datus est ex illis sempiternis ignibus, quae sidera
et stellas vocatis3 quae globosae et rotundae, divinis ani-
matae mentibus, circos suos orbesque conficiunt celeritate
mirabili. Quare et tibi, Publi, et piis omnibus retinendus
est animus in custodia corporis: nec iniussu eius, a quo
ille est vobis datus, ex hominurn vita migrandum est, ne
munus humanum assignatum a deo defugisse videamini.

- Sed sic, Scipio, ut avus hic tuus, ut ego, qui te genui,

iustitiam cole et pietatem: quae quum sit magna in
parentibus et propinquis, tum in patria maxima est: ea
vita via est in caelum et in hunc coetum eorum qui
iam vixerunt, et corpore laxati illum incolunt locum, quem
vides:' erat autem is splendidissimo candore inter flammas
elucens circus, quem vos, ut a Graiis accepistis, orbern
lacteum nuncupatis: ex quo omnia mihi contemplanti
praeclara cetera et mirabilia videbantur. Erant autem eae
stellae, quas numquam ex hoc loco vidimus, et eae magni-
tudines omnium, quas esse numquam suspicati sumus:
ex quibus erat illa minima, quae ultima caelo, citima
terris, luce lucebat aliena. Stellarum autem globi terrae
magnitudinem facile vincebant. Iam ipsa terra ita mihi
parva visa est, ut me imperii nostri, quo quasi punctum
eius attingimus, poeniteret. .

8. Quam quum magis intuerer, ‘ Quaeso,' inquit Africanus,
‘quousque humi defixa tua mens erit? Nonne aspicis,
quae in templa veneris? Novem tibi orbibus vel potius
globis connexa sunt omnia: quorum unus est caelestis,
extimus, qui reliquos omnes complectitur, summus ipse
deus, arcens et continens ceteros: in quo infixi sunt illi
qui volvuntur stellarum cursus sempiterni: cui subiecti
sunt septem, qui versantur retro contrario motu atque
eaelum; e quibus unum globum possidet illa, quarn in
terris Saturniam nominant: deinde est hominurn generi

