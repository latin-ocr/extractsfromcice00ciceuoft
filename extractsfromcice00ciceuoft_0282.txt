262 EXTRACTS FROM crcER o. sect. v.

audierit, nonnumquam etiam in annalibus legerit. Conferte
hanc pacem curn illo bello, huius praetoris adventum cum
illius imperatoris victoria, huius eohortem impuram curn illius
exercitu invicto, huius libidines cum illius continentia: ab
illo qui cepit conditas, ab hoc qui constitutas accepit cap- 10
tas dicetis Syracusas. Ac iam illa omitto, quae disperse a
me inultis locis dicentur ac dicta sunt: forum Syracusano-
rum, quod introitu Marcelli purum caede servatum est, id
adventu Verris Siculorum innocentium sanguine redundasse3
portum Syracusanorum, qui tum et nostris classibus et Kar· 15
thaginiensium clausus fuisset, eum isto praetore Cilicum
myoparoni praedonibusque patuisse. Mitto adhibitam vim
ingenuis, matresfamilias violatas; quae tum urbe capta com-
missa non sunt neque odio hostili neque licentia militari
neque more belli neque iure victoriae: mitto, inquam, 20
haec omnia, quae ab isto per triennium perfecta sunt: ea,
quae coniuncta cum illis rebus sunt, de quibus antea dixi,
cognoscite.

2. Urbem Syracusas maximam esse Graecarum urbium
pulcherrimamque omnium saepe audistis. Est, iudices, ita ²5
ut dicitur : nam et situ est quum munito, tum ex omni aditu
vel terra vel mari praeclaro ad aspectum: et portus habet
prope in aedificatione aspectuque urbis inclusos : qui quum
diversos inter se aditus habeant, in exitu coniunguntur et
confluunt. Eorum coniunctione pars oppidi, quae appellatur 30
Insula, mari disiuncta angusto, ponte rursum adiungitur et
continetur. Ea tanta est urbs, ut ex quattuor urbibus maxi-
mis constare dicatur: quarum una est ea quam dixi Insula:
quae duobus portubus cincta, in utriusque portus ostium
aditumque proiecta est: in qua domus est, quae Hieronis 35
regis fuit, qua praetores uti solent. In ea sunt aedes sacrae
complures, sed duae quae longe ceteris antecellant, Dianae
una, et altera, quae fuit ante istius adventum ornatissima,
Minervae. In hac Insula extrema est fons aquae dulcis, cui

