126 EXTRACTS FROM CICERO. Sect. 111.

historia est: is autem diligentissime res Hannibalis perse-
cutus est: Hannibalem, quum cepisset Saguntum, visum
esse in somnis a Iove in deorum concilium vocari: quo
quum venisset, Iovem imperasse ut Italiae bellum inferret,
ducemque ei unum e concilio datum; quo illum utentem 45
cum exercitu progredi coepisse3 tum ei ducem illum prae-
cepisse ne respiceret3 illum autem id diutius facere non
potuisse elatumque cupiditate respexisse; tum visam belluam
vastam et immanem, circumplicatam serpentibus, quacumque
incederet, omnia arbusta, virgulta, tecta pervertere ; et eum 50
admiratum quaesisse de deo quodnam illud esset tale mon-
strum: et deum respondisse vastitatem esse Italiae, prae-
’ cepisseque ut pergeret protinus; quid retro atque a tergo
fieret ne laboraret.

5. Apud Agathoclem scripturn in historia est, Hamilcarem 55
Karthaginiensem, quum oppugnaret Syracusas, visum esse
audire vocem, se postridie caenaturum Syracusis: quum
autem is dies illuxisset, magnam seditionem in castris eius
inter Poenos et Siculos milites esse factam: quod quum
sensissent Syracusani, improviso eos in castra irrupisse 60
Hamilcaremque ab iis vivum esse sublatum. Ita res som-
nium comprobavit. Plena exemplorum est historia, tum re-
ferta vita communis.

6. At vero E. Decius ille Q. F. qui primus e Deciis consul
fuit, quum esset tribunus militum M. Valerio, A. Cornelio 65
consulibus, a Samnitibusque premeretur noster exercitus,
quum pericula praeliorum iniret audacius, monereturque ut
cautior esset, dixit, quod exstat in annalibus, sibi in somnis
visum esse, quum in mediis hostibus versaretur, occidere
curn maxima gloria. Et tum quidem incolumis exercitum 70
obsidione liberavit. Post triennium autem, quum consul
esset, devovit se, et in aciem Latinorum irrupit armatus.
Quo eius facto superati sunt et deleti Latini. Cuius mors ita
gloriosa fuit ut eamdem concupisceret filius.

